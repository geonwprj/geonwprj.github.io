<!DOCTYPE html>
<html lang="zh-HK">
  <head>
    <meta http-equiv="Content-Type" content="text/html; charset=utf-8" />
    <link rel="icon" type="image/x-icon" href="./static/pic/favicon.ico">
    <link rel="stylesheet" href="./static/css/main.css" />
    <meta http-equiv="Permissions-Policy" content="interest-cohort=()" />
    <meta name="viewport" content="width=device-width, initial-scale=1.0" />
    <title>大奉打更人 - 第一百零六章 怪事</title>
  </head>
  <body>
    <header><h1>大奉打更人</h1></header>
    <article>
      <section><p>第一百零六章  怪事</p><p></p><p>許七安質高頭飲咗啖酒，諗咗諗，跟住講：</p><p>“魏公，卑職想匯報返啲嘢先，元景帝死咗之後，龍氣散開晒，大奉就嚟冧檔噉滯。</p><p>“巫神教、佛門，仲有五百年前嗰班友都吼住啲龍氣。行咗成個月，我執咗三條好緊要嘅龍氣，同一道散修修嘅龍氣。</p><p>“監正話，散修修嗰啲龍氣唔使理佢，淨係要將九道好緊要嘅龍氣集齊，嗰啲散修修嘅龍氣就會自己埋返嚟。</p><p>“不過，我估計，其實唔一定要集齊九道龍氣嘅，因為難度太高，是但一道龍氣俾敵人搵到，仲要帶返佢哋老巢，我就真係冇晒符。</p><p>“所以，應該係盡量執多啲龍氣，嚟穩住就嚟冧檔嘅大奉，好似執到超過一半嘅龍氣就夠做喇。又或者，監正在入邊另有計謀，佢實在太深不可測喇。</p><p>“如果魏公你仲喺度，我就唔使咁頭痕囉.........”</p><p>許七安又飲咗啖酒，跟住輕輕嘆咗啖氣：</p><p>“你犧牲咗，都冇為大奉帶嚟乜嘢好嘅轉變，雖然監正同趙守話，你為中原爭取咗時間。。</p><p>“呢一路行嚟，凍到死死吓，見到嘅全部都係啲慘不忍睹嘅嘢。興，百姓苦；亡，百姓苦。真係冇呃我㗎。</p><p>“我會試吓攞條命嚟搏去改變呢個局面，將大奉從滅亡嘅邊緣救返嚟，呢樣嘢同樣關乎我自己條命，大奉一旦滅亡，身懷一半國運嘅我，都會跟住殉國。</p><p>“有時都會覺得好迷惘，唔知條路應該點行，如果你仲喺度就好喇。</p><p>“啊啱喇，我終於同國師雙修咗，佢已經係我嘅道侶，但係而家佢應該恨到想一劍捅死我。真係惡死嘅女人嚟㗎........</p><p>“我以前純粹係貪國師身子啫，佢實在太靚太迷人，呢段時間嘅雙修，令我對佢有啲唔同嘅感情。呢個大概就係傳說中嘅先上車後補票啦。</p><p>“唯一頭痕嘅係，佢對我其他女人唔係咁友善.........偏偏我搞唔掂佢，等佢平息業火，渡劫之後，就會係一品陸地神仙。</p><p>“諗諗吓就覺得灰到爆，或者，臨安佢哋更加灰啦。算啦，好色係我嘅錯。魏公你咁嘅情場聖手，明唔明我講乜㗎？</p><p>“等我恢復修為，去到三品巔峯，就可以同慕南梔雙修，憑我咁出眾嘅魅力，佢肯定唔會say no，但我並唔想攞佢啲靈蘊。</p><p>“可能，上古道門嘅房中術可以解決呢個煩惱，等我哋互惠互利。</p><p>“仲有啊，懷慶個人都幾硬頸，仲要好霸道。我尋日去見佢，俾佢用唔舒服做藉口，喺門口度擋咗我成半個鐘。</p><p>“你估我之後點樣見到佢㗎，我話：臨安嗰邊我都未去探佢喎。</p><p>“佢先肯見我，俾佢知道我先去搵臨安........”</p><p>許七安踎喺地下，背脊挨住張牀，飲住酒嘅同時，擰轉頭望咗眼魏淵，冇晒計噉講：</p><p>“唔好意思，真係冇乜精力同時間去搵招魂鐘嘅材料，而家個情況逼住我一定要將執龍氣放喺第一位。</p><p>“如果係以前，我會揀先復活你。而家，我揀咗先救國，呢個係我一定要孭上膊頭嘅責任。你當初學功夫，係為咗入三品，為咗帶皇后離開京城。</p><p>“但係之後你真係有咗可以睥睨天下嘅修為同權位，你竟然揀咗留喺朝廷，甘心做元景嘅棋子，做一個帝國嘅縫補匠。</p><p>“世上安得兩全法，不負蒼生不負卿。”</p><p>許七安收返目光，繼續喺度撈撈叨叨：</p><p>“我新收咗個徒弟，名叫苗有方，資質麻麻哋，但係幾有俠義心腸，夢想係做好似啲大俠咁嘅人。</p><p>“我嗰陣突然覺得，我應該俾個機會佢，因為當初就係你俾咗機會我，俾咗機會我呢啲冇親冇戚嘅人，先至有而家嘅許銀鑼。</p><p>“你為朝廷培養人才，我都係噉。</p><p>“魏公，呢個係你俾我嘅傳承。”</p><p>講完，一壺酒都飲晒。</p><p>許七安撐起身，喺牀頭作揖，行完一禮，離開密室。</p><p>佢一邊用緊“移星換斗” ，唔俾自己啲氣息漏出去，一邊用傳音法螺聯絡孫玄機。</p><p>單向通訊，佢言簡意賅噉講咗句：</p><p>樓下等！</p><p>唔俾孫師兄覆嘅機會，收咗線。</p><p>............</p><p>孫玄機嚟到地底一層嗰陣，啱啱好見到許七安捽緊五師妹pat pat 鬆嘅頭髮。</p><p>“你喺司天監乖乖哋等我返嚟，唔係唔想帶埋你，而係噉樣太牙煙喇。</p><p>“你都唔想咁後生女，都未嫁人，就咁快瓜老襯啩。”</p><p>許七安感受到手指尖啲頭髮幾咁順滑，鍾璃睇落去唔修飾邊幅，頭髮又亂，成日俾人一種唔乾淨企理嘅感覺。</p><p>但係頭髮好順滑，身上又冇乜嘢臭味，其實幾鍾意乾淨。</p><p>鍾璃冇抗拒許七安摸佢個頭，細聲辯解：</p><p>“你啲氣運可以抵消厄運，我未必會出事㗎。”</p><p>鍾師姐，你身為女人，都冇乜逼數嘅..........許七安沉聲講：</p><p>“難道你唔記得雍州城外，恆遠大師滾燙滾燙嘅肉湯喇？唔記得地宮入邊嘅遭遇喇？唔記得你喺我家入邊嘅種種倒楣遭遇？” 鍾璃話：“但係你而家有龍氣喺身，加埋原本啲氣運........”</p><p>許七安睥佢一眼：“你仲唔服氣？”</p><p>鍾璃耷低頭，受氣包噉嘅委屈樣，唔敢出聲喇。</p><p>許七安先至望向孫玄機，講：</p><p>“孫師兄，唔該你帶我出京。”</p><p>佢驚國師仲喺京城地界巡視，一陣撞到，國師嘅小拳拳會揼佢心口，揼到死嗰隻。</p><p>換轉角度諗，如果邊個搞到自己咁樣衰，許七安都會發癲啦。</p><p>孫玄機“嗯”咗一聲，望咗眼鍾璃，講道：</p><p>“佢........”</p><p>把聲啱啱落，許七安已經遞咗紙筆過嚟。</p><p>.........孫玄機即刻冇晒心機講嘢，抬起腳重重一踏，傳送陣法着燈，帶住許七安消失咗。</p><p>“師妹，你係咪想快啲升到四品，好幫佢擋將來嘅危機？”</p><p>鍾璃聽到聲擰轉頭，見到門口伸咗楊千幻個後尾枕出嚟。</p><p>佢老實噉“嗯”咗一聲。</p><p>“真係多事之秋啊。”</p><p>楊千幻嘆咗聲氣，講：“等我搞掂京城啲嘢，都要行一轉江湖，監正老師安排咗任務俾我。許七安條粉腸雖然乞人憎，但係都叫做識咗一場，幫到手都要幫吓。”</p><p>鍾璃好奇噉問：</p><p>“楊師兄喺京城仲有乜嘢事？”</p><p>楊千幻細聲講：</p><p>“呢個係秘密嚟嘅，但我可以同你透露少少，嗯，同捐錢有關。”</p><p>鍾璃恍然大悟：</p><p>“楊師兄又想捐晒司天監嘅所有財產？”</p><p>“啊呢.......你點估到㗎，唔唔唔，我冇咁諗，你唔好屈我.......”</p><p>楊千幻語無倫次噉講咗半日，頹然噉講：“鍾師妹，你記得幫我保密啊。我準備殺監正老師一個措手不及。”</p><p>............</p><p>雲州！</p><p>潛龍城，山頂觀星閣。</p><p>“咳咳........”</p><p>沙啞嘅咳聲喺茶室入邊迴盪，着住白衫嘅中年男人，坐喺案邊煲緊茶，時不時掩住嘴咳。</p><p>茶室出邊嘅瞭望臺，企住一個鐵塔噉嘅金色身影。</p><p>佢身高八尺，身材比例可以話係完美，着住件露膊嘅袈裟，露喺出邊嘅肌肉，好似黃金倒模噉。</p><p>佢嘅五官有住好明顯嘅西域人特色，企喺嗰度嗰陣，有住竹節噉嘅挺拔同埋蒼勁。</p><p>佢嘅目光深邃之中帶住威嚴，同佢對望嘅人會產生“如臨深淵”嘅錯覺。</p><p>“以你而家嘅狀態，十招之內，就會俾監正斬殺。”</p><p>金色身影開口講嘢，把聲明明唔大，但係有一種雷霆萬鈞嘅威勢。</p><p>“氣運對術士嘅反噬，遠遠比你想像中嘅可怕。”許平峯好好心機噉煲住茶，輕輕嘆咗聲氣：</p><p>“用自殘嘅手段對我發動咒殺術，我嗰個大仔嘅戰鬥天賦，真係好得人驚。再俾多五年十年佢，造反就真係變咗笑話喇。”</p><p>金色身影望住成個潛龍城，慢慢噉講：</p><p>“法濟菩薩一路都搵唔到，如果唔係佢嘅藥師法相可以醫你嘅傷勢。</p><p>“你而家既然冇辦法起事，就要將精力放喺執龍氣上面。</p><p>“而家個局勢唔妙，度情羅漢俾人捉咗，佛子身上嘅封魔釘起碼少咗一半。佢就算冇恢復不死之軀，相信都夠三品戰力。”</p><p>白衣術士煲好茶，飲咗啖，笑住講：</p><p>“唔係仲有兩位金剛同埋我嘅蒼龍七宿咩，尋晚睇星象，發現西方多咗粒好鬼閃嘅星。呢個係新出咗尊羅漢，定係輪迴嘅羅漢醒咗？”</p><p>“修羅王細仔歸位喇。”金色身影講道。</p><p>許平峯點咗點頭：</p><p>“修羅族係天生嘅戰士，佛武雙修，嗰位細仔歸位，佛門等於同時多咗一位金剛，一位羅漢。</p><p>“執龍氣嘅嘢唔使咁急，我另有計謀，既然監正老師將我哋堵喺雲州，噉啱好可以得閒落嚟，商量吓起事之後嘅細節。”</p><p>講完，白衣術士同金色身影同時抬起頭，望住天空。</p><p>蔚藍嘅天空之中，雲層翻湧變幻，凝成一張好大嘅人面，冷冰冰噉望住大地。</p><p>監正！</p><p>...........</p><p>呢日，許七安佢哋一班人，嚟到江州地界，路過一個叫做“盛義縣”嘅地方。</p><p>城牆矮dum dum，縣城門口企咗四個睇城門嘅卒仔，攬住啲長矛，企到un un 耷耷，喺寒風中凍到震晒。</p><p>「真係鬼天氣，太陽好似擺設咁。」</p><p>苗有方喺度碎碎唸，佢離銅皮鐵骨差唔多，一早唔怕凍唔怕熱。</p><p>但係佢個心態都係「我哋啲老百姓」嘅心態，本能噉將自己代入去啲平頭百姓嘅角度。</p><p>睇住啲行人蝦米噉彎住條腰嘅樣，就覺得自己都好似俾「寒流」迫害咁。</p><p>一行人入咗城，主幹道啲青石板，周圍都係裂痕。啲屋仔矮dum dum，話就話唔算太爛，但係真係有啲平平無奇。</p><p>呢個代表住「盛義縣」嘅經濟狀況唔係咁好。</p><p>街上面啲人行色匆匆，各自忙到甩轆，塊面俾寒風吹到紅晒，仔細睇嘅話，會發現大部分人對手都生晒凍瘡。</p><p>一行人搵咗間喺街邊嘅酒樓，坐低食飯。</p><p>「幾位客官想食啲咩呀？」</p><p>店小二行埋嚟招呼，仲指咗指掛喺牆上面嘅木牌，每一塊木牌上面都寫住一道菜。</p><p>許七安求其點咗幾碟餸，仲要咗三壺酒，笑笑口問：</p><p>「細佬，你哋呢度最近有冇咩怪事呀？」</p><p>怪事........店小二擰頭擰髻，細細聲噉講：</p><p>「咁啱嘅，仲真係有幾單怪事喎。」</p><p>...........</p><p>PS：第二章碼咗一半，本來諗住兩章一齊出嘅。但係唔可能趕得切「朝早」啦。所以第一章先擺出嚟。</p></section>
    </article>
    <footer>
      <a id="nextChapterTop" href="./0630.html">下一章</a>
    </footer>
  </body>
</html>